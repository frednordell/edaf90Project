<div>
  <h2>Boende</h2>

I Lund kan det ibland vara lite knepigt att få tag på boende - som tur är har novischer (förstaårsstudenter) förtur. Kontakta AF-Bostäder, Bopoolen eller en nation direkt! Studentlund har några bra tips som gäller alla dessa alternativ, samt några andra sätt att få tag i boende. Klicka dig in där och läs på! Lyckas du ändå inte få någonstans att bo så fråga runt bland phaddrarna och äldre teknologer så kan säkert ett tillfälligt boende fixas.

Studentbostäder finns på flera ställen i Lund. Närmst LTH ligger områdena Sparta, Delphi och Kämnärsrätten - här bor det massor med teknologer. Men eftersom avstånden är så korta, spelar det ingen roll var i Lund man bor.

För att få stå i kö hos AF Bostäder måste man vara medlem i Akademiska Föreningen, AF. Det blir man automatiskt när man går med i en nation. Det finns dock ett undantag, Smålands nation, som inte ger AF-medlemskap, vilket kan vara bra att veta om man vill bo hos AF Bostäder.

Stiftelsen Michael Hansens Kollegium står utanför AFB och här kan du därför bo i studentbostäder utan att vara medlem i en nation. Enda kravet för att få bo här är att du är student vid Lunds Universitet.

      </div>
